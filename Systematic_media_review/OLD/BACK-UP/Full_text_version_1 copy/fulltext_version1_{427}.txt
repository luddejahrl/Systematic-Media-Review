Lyt til artiklen

Vil du lytte videre? Få et Digital Plus-abonnement og lyt videre med det samme. Bestil Allerede abonnent? Log ind

Skift abonnement Med Digital Plus kan du lytte til artikler. Du får adgang med det samme. Skift

Hov, giv os lov at afspille podcasten. Den er klar, når du har klikket ‘Tillad alle’ Giv lov

De missilangreb, der mandag har ramt hovedstaden Kyiv og en række andre byer i Ukraine, møder fordømmelse fra USA og flere andre lande.

»Disse angreb dræbte og sårede civile og ødelagde mål, der ikke har militære formål,« siger USAs præsident, Joe Biden.

»De viser endnu en gang den grænseløse brutalitet ved Putins ulovlige krig mod det ukrainske folk,« siger han i en udtalelse.

EUs udenrigschef, Josep Borrell, erklærer sig »dybt chokeret« over angrebene, der har ramt civile.

»Sådanne handlinger hører ikke hjemme i det 21. århundrede. Jeg fordømmer dem på det kraftigste,« skriver han på Twitter.

Han tilføjer, at yderligere militær støtte er på vej fra EU til Ukraine.

EU-præsident Charles Michel mener, at missilangrebene »viser Kremls desperation«. EU-Kommissionens formand, Ursula von der Leyen, betegner angrebene som »grusomme«.

»Rusland har endnu en gang vist verden, hvad landet står for – det er terror og brutalitet. De ansvarlige skal stilles til regnskab,« siger hun i en udtalelse.

Frankrigs præsident, Emmanuel Macron, har i lighed med flere andre vestlige ledere talt med Ukraines præsident, Volodymyr Zelenskyj. Macron har udtrykt sin »dybe bekymring« over angrebene, meddeler Macrons stab.

»Ruslands overlagte angreb over hele Ukraines territorium og mod civile er en grundlæggende ændring af denne krigs karakter,« siger Macron ifølge nyhedsbureauet AFP.

Han tilføjer, at han vil indkalde sine diplomatiske og militære rådgivere for at drøfte angrebene og de civile ofre.

Tysklands forbundskansler, Olaf Scholz, har sagt til Zelenskyj, at både Tyskland og de øvrige G7-lande bakker op om Ukraine.

»Tyskland vil gøre alt i sin magt for at mobilisere yderligere støtte. Især for at hjælpe til med at reparere og genoprette ødelagt infrastruktur,« siger Scholz' talsmand ifølge nyhedsbureauet TT.

Polens udenrigsminister, Zbigniew Rau, skriver på Twitter, at Rusland har begået »en barbarisk handling og en krigsforbrydelse« ved at bombe byer og civile.

»Rusland kan ikke vinde denne krig. Vi står bag jer, Ukraine,« skriver han.

Today's Russian bombing Ukrainian cities and civilians is an act of barbarism and a war crime. Russia cannot win this war. We stand behind you Ukraine! — Zbigniew Rau (@RauZbigniew) October 10, 2022

Deeply shocked by Russia’s attacks on civilians in #Kyiv and other cities in Ukraine.



Such acts have no place in 21st century. I condemn them in the strongest possible terms.



We stand with Ukraine. Additional military support from the EU is on its way. — Josep Borrell Fontelles (@JosepBorrellF) October 10, 2022

.@POTUS: "The United States strongly condemns Russia’s missile strikes today across Ukraine, including in Kyiv. These attacks killed and injured civilians and destroyed targets with no military purpose."https://t.co/w8c52hHqeY — Karine Jean-Pierre (@PressSec) October 10, 2022

/ritzau/